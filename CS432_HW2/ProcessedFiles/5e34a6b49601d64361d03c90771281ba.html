D-VM i Johannesburg , Sydafrika under perioden 25 - 31 mars 1996 .
Totalt deltog 36 landslag i detta världsmästerskap, samt tre lag som deltog i kvalificeringsomgången inför D-VM.
Detta år genomfördes ett antal nya förändringar med VM-indelningarna. C1-gruppen blev åter åtta lag och döptes tillbaka till C-gruppen. C2-gruppen blev åter D-gruppen och reducerades från tio lag till åtta. Denna reduktion medförde att en kvalificeringsomgång infördes inför D-gruppen.
Något överraskande vann Tjeckien världsmästartiteln, deras första guldmedalj efter uppdelningen av Tjeckoslovakien i Tjeckien och Slovakien den 1 januari 1993. Tjeckien fick stanna kvar i A-gruppen 1993, medan slovakerna tvingades starta i C-gruppen 1994, men nu var Slovakien med som en frisk fläkt, med en stark offensiv men med något sämre defensiv. Slovakien hade dock varit med i OS 1994 sedan man tillåtits starta i OS-kvalet, och i VM 1996 var man nära att gå till kvartsfinal.
I VM-finalen vann tjeckerna med 4-2 över Kanada med två avgörande mål alldeles i slutsekunderna. USA erövrade bronsmedaljerna, deras första medaljer sedan VM 1962 . Sverige stod för en svag turnering och slutade sexa. Ett av VM:s mer överraskande resultat var Kanadas förlust mot Tyskland med 1-5 i det inledande gruppspelet.
