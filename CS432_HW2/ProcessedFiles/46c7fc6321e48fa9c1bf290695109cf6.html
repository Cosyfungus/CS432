Udskriftsvenlig udgave
Fra Wikipedia, den frie encyklopædi
Verdensmesterskabet i ishockey 1996 var det 60. VM i ishockey , arrangeret af IIHF . Der var 39 deltagende hold ved mesterskabet, hvilket var en tangering af den hidtidige deltagerrekord fra VM året før .
I forhold til året før havde C1-gruppen og C2-gruppen fået deres oprindelige navne (C- og D-gruppen) tilbage. C-gruppen var blevet reduceret fra ni til otte hold, og D-gruppen reduceret fra ti til otte hold, og derfor blev kvalifikationen til D-gruppen genindført.
Mesterskabet blev altså afviklet i fire niveauer som A-, B-, C- og D-VM. De tolv bedste hold spillede om A-VM, mens både B-, C- og D-VM havde deltagelse af otte hold. To af holdene ved D-VM var fundet ved en forudgående kvalifikation, som havde deltagelse af fem hold.
