1997 ▶
VM i ishockey 1996 var det 60. verdensmesterskapet i ishockey og ble arrangert på fire nivåer. Det egentlige VM (pulje A, eller «A-VM») med deltakelse av tolv land ble avholdt i Wien i Østerrike og kampene spilt i perioden 21. april til 5. mai 1996 . VM på lavere nivåer ble arrangert på forskjellige terminer i mars og april 1996. I alt var det 39 deltakende nasjoner ved mesterskapet, hvilket var en tangering av den hittidige deltakerrekorden fra VM året før.
I forhold til året før hadde C1-puljen og C2-puljen fått tilbake deres opprinnelige navn (pulje C og D). C-puljen ble redusert fra ni til åtte land og D-pulje redusert fra ti til åtte hold. Derfor ble kvalifikasjonen til D-gruppen gjeninnført.
Utdypende artikkel: Ishockey-VM 1996 (pulje A)
Ishockey-VM 1996 pulje A ble avholdt i Wien i Østerrike og kampene spilt i perioden 21. april til 5. mai 1996 . Verdensmesterskapet ble vunnet av Tsjekkia som vant sitt første VM-gull siden Tsjekkoslovakias oppløsning i 1993 ( Tsjekkoslovakia hadde tidligere vunnet seks VM-titler, senest i 1985). I finalen vant tsjekkerne 4−2 over Canada som dermed vant VM-medalje for tredje år på rad. Kampen sto 2−2 inntil Martin Procházka scoret med 19 sekunder igjen av kampen, mens en scoring i tomt mål sikret seieren.
Bronsemedaljene gikk til USA som i bronsefinalen beseiret Russland med 4−3 med en scoring av Brian Rolston 4 minutter og 48 sekunder inn i overtidsperioden og dermed vant sin første VM-medalje siden 1962. Russerne, som ikke hadde tapt en eneste kamp i regulær spilletid, endte dermed på en skuffende fjerdeplass. De forsvarende verdensmesterne fra Finland måtte likeledes på skuffende vis forlate turneringen i kvartfinalen etter nederlag til Canada på 1−3.
Pos.
