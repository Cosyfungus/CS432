Utskriftsversjon
Frå Wikipedia – det frie oppslagsverket
Verdsmeisterskapen i ishockey 1996 vart arrangert i Wien i Austerrike i tida frå 21. april til 5. mai 1996. Tsjekkia vart verdsmeister etter finalesiger over Canada . USA vann bronsekampen.
Meisterskapen vart avvikla gjennom gruppespel og påfylgjande utslagsspel. Dei 12 deltakarlanda var delt i to grupper à 6 lag. Dei fire beste laga i kvar av gruppene gjekk vidare til utslagskampar basert på plasseringa i gruppespelet; kvartfinalar, semifinalar, bronsefinale og finale.
Finalen[ endre | endre wikiteksten ]
Finalen mellom Tsjekkia og Canada fann stad i Wiener Stadthalle framfor 9 500 tilskodarar. Canada tok leiinga ved Steve Thomas før Robert Lang utlikna i fyrste halvdelen av fyrste periode. Dei same to spelarane skåra kvart sitt mål i den andre perioden, då i omvendt rekkefylgje. Stillinga 2-2 heldt seg til det stod att 19 sekundar av tredje periode, då sende Martin Procházka Tsjekkia framom med 3-2. Jiří Kučera fastsette resultatet til 4-2 seks sekundar før sluttsignalet lydde.
Tsjekkia sitt meistermannskap[ endre | endre wikiteksten ]
Målvakter: Roman Turek, Roman Cechmánek, Petr Franek Forsvarar: Michal Sýkora, Drahomír Kadlec, Frantisek Kaberle, Antonín Stavjana, Stanislav Neckár, Jiří Veber, Jirí Vykoukal Løparar:  Radek Belohlav, Radek Bonk, Robert Reichel, Robert Lang, Otakar Vejvoda, Martin Procházka , David Výborný, Jirí Dopita, Jiří Kučera, Robert Kysela, Pavel Patera , Viktor Ujcík, Roman Meluzín
USA sikra seg bronsemedaljane ved å vinne 4-3 mot Russland etter lengd speletid.
